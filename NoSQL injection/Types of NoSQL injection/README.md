NoSQL injeksiyasining ikki xil turi mavjud:

**Sintaksis injeksiyasi** — bu NoSQL soʻrov sintaksisini buzib, oʻzingizning payload’ingizni joylashtira olganingizda yuzaga keladi. Metodologiya SQL injeksiyasidagi kabi boʻlsa-da, hujumning tabiati sezilarli darajada farq qiladi, chunki NoSQL maʼlumotlar bazalari turli soʻrov tillari, soʻrov sintaksislari va turli maʼlumot tuzilmalaridan foydalanadi.

**Operator injeksiyasi** — bu NoSQL soʻrov operatorlaridan foydalanib soʻrovlarni manipulyatsiya qilish imkoniyati mavjud boʻlganda sodir boʻladi.

Ushbu mavzuda biz umumiy NoSQL zaifliklarini qanday tekshirishni koʻrib chiqamiz, soʻngra eng mashhur NoSQL maʼlumotlar bazasi boʻlgan **MongoDB** dagi zaifliklarni ekspluatatsiya qilishga eʼtibor qaratamiz. Shuningdek, oʻrganganlaringizni amaliyotda sinab koʻrishingiz uchun bir nechta lablar ham taqdim etilgan.
